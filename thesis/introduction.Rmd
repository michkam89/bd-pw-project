---
title: " "
output: 
  html_document: default
  pdf_document: default
---

# WSTĘP

Celem niniejszej pracy jest zaprojektowanie i wdrożenie systemu do analizy strumieniowej danych z portalu internetowego `Twitter`(1). Klient chcący wdrożyć takie rozwiązanie jest zainteresowany zbadaniem profilu użytkowników wypowiadających się w tematyce związanej z wojną Ukraińsko-Rosyjską rozpoczętą 24 lutego 2022 roku. 

W obszarze zainteresowań klienta pod kątem biznesowym jest:

-   Analiza nacechowania emocjonalnego (ang. _sentiment_) treści wiadomości udostępnianych przez użytkowników oraz poziomu obiektywności wypowiedzi (ang. _subjectivity_)
-   Najczęściej używane słowa (w nawiązaniu) do nacechowania emocjonalnego treści
-   Podstawowe metryki typu ilość wypowiadających się użytkowników, czas utworzenia wiadomości oraz określenie rejonu geograficznego skąd pochodzi użytkownik

Dodatkowo system powinien spełniać wymagania techniczne:

-   Powinien powstać całkowicie w chmurze obliczeniowej (klient posiada infrastrukturę chmury `AWS` (2))
-   Powinien być skalowalny w razie potrzeby zwiększenia przepustowości lub powstania nowej potrzeby biznesowej (analizy odrębnego zagadnienia)
-   Zarówno dane surowe jak i wyniki analizy powinny być przetrzymywane w bazie danych
-   System powinien być odporny na uszkodzenia i operować w trybie ciągłym (klient oczekuje wyników w odstępach czasowych rzędu ~1 minuty)